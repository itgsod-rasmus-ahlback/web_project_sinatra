vivamos.nu organiserar specialresor till Sydamerika. Erbjudandet riktar sig till Dig som vill göra nya upptäckter och som vill få en genuin och aktiv upplevelse av kontinenten. Resorna går till unika resmål, som vi funnit under våra tidigare besök i Sydamerika. 

Vi erbjuder inte stjärnhotell och lyxkryssningar, däremot en äkta och spännande upplevelse. Resor och boende erbjuds till landets normala standard. Vi reser i små grupper med svensk reseledare med erfarenhet från de flesta av kontinentens länder. 

I resepaketen ingår reguljärflyg från Köpenhamn till destination i Sydamerika, tur och retur, transfer från flygplats till hotell tur och retur, logi i dubbelrum samtliga nätter samt specificerat minimiantal aktiviter inklusive lokala resor. 

Resorna är av karaktären "Skräddarsydda upplevelseresor med aktiva deltagare". Gruppernas storlek, 5-10 personer, gör det möjligt att tillgodose individuella önskemål och att differentiera aktiviteterna inom gruppen, inom ramen för det totala utbudet. Vid behov anlitas lokala guider och ledare. För de som så önskar finns möjlighet att komplettera resepaketet med ytterligare aktiviteter. 

vivamos.nu erbjuder på detta sätt en exklusiv och aktiv upplevelse av unika resmål i Sydamerika.