vivamos.nu drivs av oss, Inger Rydén och Torsten Carlsson. Inger ansvarar för undervisning i latindans och Torsten för reseverksamheten. Ibland jobbar vi med respektive område var för sig och ibland tillsammans.

2002-2003 tog vi ett års ledighet från våra gängse sysselsättningar här hemma och gav oss iväg till Sydamerika. Under ett år reste vi på olika sätt runt hela kontinenten, träffade dess människor och upptäckte dess olika platser. Vi upplevde Sydamerika! Därefter har vi återvänt vid olika tillfällen, bland annat till Salvador i Brasilien med dess världsunika musik- och danskultur.

Med detta i bagaget vill vi dela med oss av våra upplevelser, och vidareutveckla dem. Därav den nystartade reseverksamheten på Sydamerika. Och därav undervisningen i latindans.

Reseverksamheten planeras och leds av Torsten, som också finns med som reseledare på samtliga resor. Om möjligt finns också Inger med på resorna, speciellt på de med många deltagare.

Dansverksamheten planeras och leds av Inger, med viss assistans av Torsten.

Vårt tidigare yrkesliv har vi tillbringat i offentlig respektive privat industriell verksamhet, Inger främst som lärare och med konsumentvägledning och Torsten som tekniker och med ledningsuppdrag inom verkstadsindustrin. Fortfarande har vi inte helt släppt dessa områden men har under senare tid valt att komplettera dessa med resor och latindans inom vivamos.nu